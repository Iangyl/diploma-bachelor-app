Церква святого Димитрія — парафія і храм греко-католицької громади Зарваницького деканату Тернопільсько-Зборівської архієпархії Української греко-католицької церкви в селі Семиківці Тернопільського району Тернопільської області.
Парафію в селі Семиківці утворено ще в XIX столітті. Теперішній храм у селі постав з польського костьолу, який після Другої світової війни для богослужінь не використовувався. До 1946 року греко-католики села служили у своїй власній дерев'яній церкві, збудованій у 20-х роках ХХ століття.
Жертводавцем спорудження теперішнього храму (колишнього костьолу) був Петро Данилишин, який належав до римо-католиків та після завершення будівництва перейшов у візантійський обряд.
Після Другої світової війни парафія і храм належали до РПЦ. З 1991 року вони знову в лоні УГКЦ.
Єпископську візитацію парафії у лютому 2013 року здійснив архиєпископ та митрополит Василій Семенюк.
На парафії діють братство «Апостольство молитви» і Вівтарна дружина.