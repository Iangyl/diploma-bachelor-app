Під час Другої світової війни Люфтваффе використовувала Райхсбан (фрагмент шосе) неподалік Рамштайна як злітну смугу для військових літаків. Після завершення війни цю локацію використовували військові США. З квітня 1951 року американці разом з французами, в окупаційній зоні яких знаходилась база, почали її розширювати. У південній частині біля Ландштуль знаходилось летовище, а у північній командування та адміністрація. Їх об'єднали 1 грудня 1957 року у Базу ПС «Рамштайн-Ландштуль» (згодом База ПС «Рамштайн»).
З 1971 року тут розмістили транспортні літаки Аеромобільного Командування. У березні 1973 року сюди перенесли штаб-квартиру ПС США у Європі . 28 червня 1974 року на базі створили штаб-квартиру Союзних ПС Центральної Європи, реформоване згодом у Союзне повітряне Командування «Рамштайн».
У 1994 році із бази було виведено винищувачі F-16. У грудні 2005 року на базі утримували запідозрених у тероризмі в'язнів ЦРУ. Після закриття 31 грудня 2005 року бази ПС США Райн-Майн біля Міжнародного летовища Франкфурта-на-Майні база «Рамштайн» стала Головною операційною базою ПС США у Європі. Біля другої ЗПС збудували пасажирський і вантажний термінали, адмінбудівлі. У час війни з Іраком сюди привозили поранених солдат, яких відправляли у шпиталь Ляндштуль. У березні 2003 року - квітні 2006 року військові Бундесверу перевіряли вантажні літаки. У майбутньому база ПС «Рамштайн» має стати центром балістичної системи протиракетної оборони НАТО.