Всесвітній економічний форум - міжнародна неурядова організація, яка базується в Женеві, діяльність якої спрямована на розвиток міжнародної співпраці. Місією організації є «прагнення до поліпшення стану світу шляхом залучення бізнесу, політичних, академічних та інших лідерів суспільства у формуванні глобальних, регіональних, галузевих порядків денних». Щорічна зустріч під егідою Форуму проводиться в Давосі (Швейцарія, крім того, Форум виступає організатором ділових заходів в різних країнах).  Зустріч об'єднує близько 2500 вищих керівників бізнесу, міжнародних політичних лідерів, обраних інтелектуалів і журналістів, щоб обговорити найбільш актуальні питання, що стоять перед світом.
Утворений у 1970 році. Членами форуму є понад 1000 великих компаній та урядових організацій з різних країн світу.
Організація також проводить близько шести-восьми регіональних нарад щороку в Латинській Америці та Східній Азії, а також проведення ще двох щорічних зустрічей в Китаї та Об'єднаних Арабських Еміратах.