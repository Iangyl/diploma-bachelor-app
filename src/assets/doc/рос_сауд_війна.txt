Російсько-саудівська нафтова війна 2020 року - економічна війна, почата в березні 2020 Саудівською Аравією щоб покарати Росію за відмову знизити обсяги видобутку нафти задля підтримки ціни на нафту на прийнятному рівні, оскільки внаслідок пандемії коронавірусної хвороби споживання нафти значно впало. Цей економічний конфлікт призвів до стрімкого падіння ціни на нафту протягом весни 2020 року, і 20 квітня ціна на нафту стала від'ємною, що трапилось вперше в історії (з технологічних причин, видобуток нафти неможливо зупинити повністю, але навіть найнижчий можливий рівень видобутку створює пропозицію набагато більшу за попит, тому виробникам нафти нема де її зберігати і вони готові платити тому, хто зможе цю нафту в них забрати). Росія спочатку відмовилась знизити обсяги видобутку, сподіваючись видавити з ринку виробників сланцевої нафти. Образившись на такий крок, уряд Саудівської Аравії збільшив свої обсяги видобутку нафти. Російський уряд, схаменувшись, почав здійснювати численні спроби домовитись з саудівським урядом, втім, безуспішні.
8 березня 2020 року Саудівська Аравія розпочала цінову війну з Росією, спричинивши квартальне падіння ціни на 65%. Протягом кількох тижнів, ціна на нафту в США впала на 34%, ціна на сиру нафта впала на 26%, а нафта Brent впала в ціні на 24%. Цінова війна була спричинена розривом діалогу між Організацією країн-експортерів нафти (ОПЕК) та Росією щодо запропонованих скорочень видобутку нафти в розпал пандемії коронавірусу в 2020 році. Росія вийшла з угоди, що призвело до припинення дії договору між членами OPEC+. Ціни на нафту і так вже впали на 30% з початку року через падіння попиту. Цінова війна є однією з головних причин поточного глобального краху на фондовому ринку.